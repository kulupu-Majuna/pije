---
title: pini a!
description: Toki Pona Lessons Conclusion
captures:
  -
    - https://web.archive.org/web/20050209035935/http://tokipona.nytka.org:80/lesson/lesson18.html
---
#  toki awen sona ni li pini.

**pona!** tenpo ni la sina sona e toki pona mute. toki pona li pona ala pona tawa sina? mi wile e ni: ona li pona tawa sina.

sina sona e toki pona mute. taso sina ken kin kama sona e ijo sin. sina wile sona pona e toki pona la o kama tawa tomo toki pi toki pona. -- sina jo e ilo _mIRC_ la o pilin e [nena ni](irc://irc.freenode.net/tokipona). sina lukin e nena _Proceed_ la o pilin e ona. -- sina jo ala e ilo _mIRC_ la sina ken pali e ijo tu: sina ken [kama jo e ilo mIRC](http://mirc.com/get.html). anu sina ken tawa ijo irc://irc.freenode.net/tokipona kepeken ilo sina.

sina wile ala kama tawa tomo toki la o pana e lipu tawa nimi (bknight009@yahoo.com). mi wile mute toki tawa sina! sina ken la o kepeken e toki pona taso.

toki awen pona li lon li kepeken e toki pona. tenpo pini la toki awen ni li kepeken e toki Inli. taso jan li pana e toki pona tawa ona.

### "kasi pona"
kasi suli en jan lili li jan pona. taso ali li ante. ni li toki pona.
### "jan ike Kin li pakala e tenpo pona Kolisu!"
jan ike Kin li wile pakala e tenpo pona Kolisu. ona li ken ala ken pona e wile ike ni?
### "jan Lowe"
jan Wansa li wile moli e kasi. taso jan Lowe li wile ala e ni.
### "soweli Kipa li lili. - tenpo suno pi jan moli"
tenpo suno pi jan moli li pona tawa soweli Kipa.

sina wile e toki awen ni la mi jo e ona. sina pana e lipu tawa nimi (bknight009@yahoo.com) la mi pana e toki awen tawa sina. o kepeken e toki pona taso!

sina sona e toki pona. pona! tenpo ni la sina ken pali. o pana e sona pi toki pona tawa jan ante. o pali e toki awen. o toki kepeken toki pona! toki pona li toki pona. mi wile e ni: jan mute li sona e ona. sina ken kama e ni.

## o pona!
