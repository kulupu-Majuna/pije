---
title: A Brief History of Everything
description: "This briefly explains, well, everything! It starts with the Big Bang and discusses the major topics in history up until today."
captures:
  -
    - https://web.archive.org/web/20050117185834/http://tokipona.nytka.org:80/text/hista.html
    - https://web.archive.org/web/20050204110215/http://tokipona.nytka.org:80/text/hista.html
    #- https://web.archive.org/web/20070314081512/http://tokipona.esperanto-jeunes.org:80/text/hista.html
    #- https://web.archive.org/web/20070312023510/http://tokipona.esperanto-jeunes.org:80/text/hista.html
---

<img />

> ni li sona ali. ken la sina pilin e ni: mi toki e lon ala. ken  
> la sona ni li ike tawa nasin sewi sina. taso mi pilin e ni:  
> mi toki e lon.

 
## ali li open.

tenpo pini mute mute la ala li lon. ma li lon ala. kon li lon ala. telo li lon ala. pimeja taso li lon...

**A! IJO SULI LI KAMA!** kon li kama tan ijo suli ni. kon li mama ali. -- tenpo suli li pini. sike kon suli li lon. sike kon suli ni li seli mute li pana e suno. tenpo pimeja la sina ken lukin sewi e sike kon ni!

tenpo suli la sike kon taso li lon. seli mute li lon sike kon ni. seli en kon li kama e ni: kiwen li lon. kiwen mute li wan la ma li lon. pona! -- sama la seli en kon li kama e telo.

<img />

 

## kasi pi nanpa wan

kiwen mute li wan li kama e ma ni. telo li lon kin. taso kasi li lon ala. kala en soweli en pipi li lon ala. ike. :(

tenpo suli la ala li kama. suno li tawa sewi. suno li tawa anpa. tenpo suli la ala li ante. waso li kalama ala musi. jan lili li musi ala. kalama ala li lon. ali li ike. tenpo li pini la ijo lili li wan li kama e ijo sin. ijo sin ni li kasi pi nanpa wan! kasi ni li lon telo taso.

tenpo mute li pini. kasi ni li ante mute mute li suli. kala li kama kin. -- tenpo li pini la pipi en soweli en ijo sin mute li kama:

<img />

![](/images/hist04.jpg) 

## ijo mute li moli.

![](/images/hist05.jpg)

akesi suli li lon. ona li wawa. taso kiwen suli li kama tan sewi li moli e akesi suli ali e ijo sin mute.

![](/images/hist06.jpg)

kiwen li pakala e ijo mute. jaki li tawa sewi li awen lon kon. jaki ni li kama e ni: kasi li ken ala kepeken e suno. kasi li moli. soweli li ken ala moku e kasi li moli. ijo mute li moli. pipi lili taso en soweli lili li lon.

 

## soweli li suli. jan li kama.

akesi suli li moli la soweli li ken suli. ni li pona tan ni: jan li soweli! o lukin e sitelen ni:

![](/images/hist07.jpg)

jan li lon! pona! jan li pali e seme? sina wile sona la o tawa [lipu ni](histb). 