---
title: o lape
description: A poem by Agneau
captures:
  -
    - https://web.archive.org/web/20050207144808/http://tokipona.nytka.org:80/text/olape.html
    #- https://web.archive.org/web/20070312023519/http://tokipona.esperanto-jeunes.org:80/text/olape.html
    #- https://web.archive.org/web/20070314081525/http://tokipona.esperanto-jeunes.org:80/text/olape.html
    - https://web.archive.org/web/20070728134814/http://bknight0.myweb.uga.edu/toki/text/olape.html
---
![](/images/olape.jpg)

> written by Agneau

o lape.

tenpo suno li pini.  
tenpo pimeja li lon.  
jan lili ante li lape.  
tan seme la sina lape ala?  
jan lili mi o lape.

sinpin mama li seli.  
sinpin mama li pona.  
mama li olin e sina.  
tan seme la sina lape ala?  
jan lili mi o lape.