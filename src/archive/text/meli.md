---
title: meli pona
description: "A love poem from a man to his meli."
captures:
  -
    - https://web.archive.org/web/20050120183127/http://tokipona.nytka.org:80/text/meli.html
    - https://web.archive.org/web/20050207141440/http://tokipona.nytka.org:80/text/meli.html
    - https://web.archive.org/web/20070312023438/http://tokipona.esperanto-jeunes.org:80/text/meli.html
    - https://web.archive.org/web/20070314081440/http://tokipona.esperanto-jeunes.org:80/text/meli.html
---
![](/images/meli.jpg)

> written: 9 October 2002  
> last revised: 29 February 2004

meli pona o a!  
sina lape poka mi.  
linja jelo sina li lon luka mi.

mi pilin e sijelo sina.  
mi pilin e seli sina.  
mi lukin e oko laso sina.  
mi lukin e insa sina.

ike! ike!  
suno li kama.  
sina wile tawa.  
meli mi o, mi olin e sina!  
sina pona mute!  
meli mi o tawa pona.  
o tawa pona. 
