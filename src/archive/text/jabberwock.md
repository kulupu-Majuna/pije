---
title: ijo Sepawa
description: "A translation of Jabberwocky, the poem that Lewis Carroll probably wrote during a serious high."
captures:
  -
    - https://web.archive.org/web/20050118141808/http://tokipona.nytka.org:80/text/jabberwock.html
    - https://web.archive.org/web/20070312023634/http://tokipona.esperanto-jeunes.org:80/text/jabberwock.html
    - https://web.archive.org/web/20070314081635/http://tokipona.esperanto-jeunes.org:80/text/jabberwock.html
---

You can compare this Toki Pona version to the original poem in English: [Jabberwocky](http://www.jabberwocky.com/carroll/jabber/jabberwocky.html)  
Also check out Jabberwocky in other languages: [Jabberwocky Translations](http://www76.pair.com/keithlim/jabberwocky/translations/index.html)

<img />

suno li tawa anpa. akesi jaki  
li kalama li tawa lon telo.  
akesi li pilin ike.  
soweli lili li kalama wawa.  

"jan lili mi o, ijo Sepawa li ike!  
ona li ken moku li ken awen e ijo mute!  
o tawa ala lukin e waso pakala suli e  
akesi suli ike!"  

ona li jo e ilo moli wawa.  
tenpo suli la ona li wile moli e ijo Sepawa.  
ona li lape lili lon poka pi kasi pona  
li kama sona e ijo.  

ona li kama sona e ijo la  
ijo Sepawa li kama tan ma kasi nasa!  
oko ona li seli.  
ona li kalama.  

a! a! a! a! jan li pakala mute  
e ijo Sepawa kepeken ilo moli.  
ijo Sepawa li moli. jan li kama jo e lawa pi ijo Sepawa  
li tawa weka.  

"sina moli ala moli e ijo Sepawa?  
jan lili mi o kama!  
a! pona! pona!"  
ona li pilin pona li musi lukin.  

suno li tawa anpa. akesi jaki  
li kalama li tawa lon telo.  
akesi li pilin ike.  
soweli lili li kalama wawa.