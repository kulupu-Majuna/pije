---
title: mi kute e toki musi pi ma Mewika
description: Toki Pona poem, inspired by "I Hear America Singing" by Walt Whitman
captures:
  -
    - https://web.archive.org/web/20070312023428/http://tokipona.esperanto-jeunes.org:80/text/kute.html
    - https://web.archive.org/web/20070314081419/http://tokipona.esperanto-jeunes.org:80/text/kute.html
---

![](/kute.jpg)

mi kute e toki musi pi ma Mewika. toki musi mute a.  
jan pali li toki musi lon tomo pali.  
jan ma li toki musi tawa kasi ona.  
mije suli li anpa e kasi suli li toki musi wawa.  
meli li toki suwi lon tomo.

"mi jo e ni. jan ante li jo ala e ona."

tenpo pimeja la jan li musi  
li pana e toki musi wawa mute.

[This poem is inspired by [Walt Whitman](http://web.archive.org/web/20070314081419/http://en.wikipedia.org/wiki/Walt_Whitman)'s poem "[I Hear America Singing](http://web.archive.org/web/20070313101934/http://www.daypoems.net/poems/1892.html)".]